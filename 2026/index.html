<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Boeken gelezen in 2026</title>
    <link rel="stylesheet" href="../styles/style.css">
</head>
<body>

    <header>

    <div id="menu-container">
        <img src="../imgs/menu.jpeg" alt="hamburger-menu">
        <ul id="menu"> </ul>
    </div>

    <h1>Boeken gelezen in 2026</h1>
    <p>Op deze pagina's doe ik verslag van de boeken die ik heb uitgelezen. </p>
    <p class="small">Bekijk ook de boeken die ik las <a href="../2025/">in 2025</a>, of <a href="../2024/index.html">in 2024</a>, <a href="../2023.html">in 2023</a>, <a href="../2022.html">in 2022</a>. Of bekijk <a href="../overzicht.html">het overzicht van alle boeken</a>.</p> 
    </header>

<section id="the-caravaggio-conspiracy">
    <h2 class="month" data-month="januari 2026">The Caravaggio Conspiracy</h2>
    <div class="faded-content">
        <p><i>The Caravagio Conspiracy</i> vertelt het verhaal van A. John Blake, een kunsthandelaar die geïnteresseerd is in Italiaanse schilders van rond 1600, met name het werk van <a href="https://nl.wikipedia.org/wiki/Caravaggio_(schilder)">Caravaggio</a>. Zijn thuisbasis is Londen, waar hij vaak bij <a href="https://www.christies.com/">Christie's te vinden is; maar hij is ook vaak te vinden in New York (bij <a href="https://www.sothebys.com/en/">Sotherby's</a>) en Italië (met name Napels). Omdat hij wat mank loopt, heeft hij altijd een wandelstok bij zich. Verder kleed hij zich enigszins excentriek, met een vlinderdasje en een bolhoed.</p>
        <p>In werkelijkheid is Blake een alias van de journalist en auteur van het boek: Peter Watson. Tijdens een interview met de bekende roofkunstspecialist <a href="https://it.wikipedia.org/wiki/Rodolfo_Siviero">Rodolfo Siviero</a> bedenken ze dat het, om een realistich beeld te krijgen van wat het inhoudt om gestolen kunst terug te krijgen, het een goed idee zou zijn wanneer Watson zelf op zoek zou gaan naar een dergelijk werk – met als doel om dit aan de rechtmatige eigenaar terug te geven. Na enig speur- en onderzoekswerk besluiten ze dat Watson op zoek moet gaan naar het schilderij <a href="https://en.wikipedia.org/wiki/Nativity_with_Saint_Francis_and_Saint_Lawrence"><i>Nativity with Saint Francis and Saint Lawrence</i> van Caravaggio</a>.</p>
        <p class="verder-lezen"><a href="the-caravaggio-conspiracy.html" class="button">Lees verder</a></p>
    </div>
</section><!-- the-carrevaggio-conspiracy -->

<section id="ossenkop">
    <h2>Ossenkop</h2>
    <div class="faded-content">
        <p>In Ossenkop maken we kennis met Rensing, de Zn van slagerij Slagerij Rensing & Zn. Na zijn diplomering van de Slagersvakschool in Leeuwarden gaat hij bij zijn vader in de zaak werken. Hoewel hij stuk en zwijgzaam is, weet hij veel van vee en vlees. Om het gemis aan meer zakelijke en klantvriendelijke kwaliteiten van zijn zoon goed te maken, regelt pa Rensing de dochter van een collega-slager in Kollum – eerst voor één dag in de week, maar al snel voor de hele week en natuurlijk uiteindelijk als wederhelft.</p>
        <p>Na het overlijden van Rensing senior neemt junior de boel over met het idee de slagerij te moderniseren: met het idee van bestellijsten, fraai opgetaste vleeswaren en een heuse drive-in weet hij bij de bank een lening voor de verbouwing los te krijgen. Na de heropening blijft echter de beloofde revolutie uit, blijft het clientèle gewoon praatjes maken met Jacomine (de dochter van de slager uit Kollum) en wordt de drive-in uiteindelijk alleen maar gebruikt door oud-klasgenoot Jans, die af en toe met een dood beest dat ze langs de kant van de weg heeft gevonden aankomt.</p>
        <p class="verder-lezen"><a href="ossenkop.html" class="button">Lees verder</a></p>
    </div>
</section><!-- ossenkop -->

<section id="girl-in-a-band">
    <h2>Girl in a Band</h2>
    <div class="faded-content">
        <p>De ondertitel van <i>Girl in a Band</i> is <i>A Memoir</i>. Het is dan ook niet een reguliere autobiografie – het is ook een beschrijving van de muziekscène in New York aan het begin van de jaren tachtig, een persoonlijke reflectie op de rol van een vrouwelijk bandlid in de alternatieve rock, een afrekening met Thurston Moore (haar ex-partner en mede-oprichter van Sonic Youth), en een contextualisering van de albums die de band tijdens haar bestaan heeft uitgebracht.</p>
        <p>Gordon begint het boek met <a href="https://www.youtube.com/watch?v=qNZxvMg47L4">het laatste concert van Sonic Youth ooit heeft gegeven</a>, in 2011 op het SWU-festival in São Paulo. Dit concert was 'all about the boys', met a-typische schouderklopjes en een zo groot mogelijke afstand tussen haar en Thurston Moore. Ze heeft het concert nooit terug willen zien.</p>
        <p class="verder-lezen"><a href="girl-in-a-band.html" class="button">Lees verder</a></p>
    </div>
</section><!-- girl-in-a-band -->

<script src="../js/hamburger.js"></script>
</body>
</html>
