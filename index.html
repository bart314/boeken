<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Boeken gelezen in 2024</title>
    <link rel="stylesheet" href="style.css">
</head>
<body>

    <header>

    <div id="menu-container">
        <img src="imgs/menu.jpeg" alt="hamburger-menu">
        <ul id="menu"> </ul>
    </div>

    <h1>Boeken gelezen in 2024</h1>
    <p>Op deze pagina's doe ik verslag van de boeken die ik heb gelezen. </p>
    <p class="small">Bekijk ook de boeken die ik las <a href="2022.html">in 2022</a> of de boeken die ik las <a href="2023.html">in 2023</a>.</p>
    </header>

<section id="oorlog">
    <h2 class="month" data-month="mei 2024">Oorlog</h2>
    <div class="faded-content">
        <p>In mijn jonge jaren dweepte ik erg met Céline. Ik las zijn <em>Reis naar het Eind van de Nacht</em> voor het eerst toen ik een jaar of achttien, negentien was, en heb het daarna nog een aantal keer herlezen - vooral toen ik jaren later <a href="https://www.fnac.com/a2890278/Jacques-Tardi-Voyage-au-bout-de-la-nuit">de door Tardi geïllustreerde versie</a> had gekocht. Ook <em>Dood op Krediet</em> heb ik een aantal keer gelezen: beide werken maakte diepe indruk op me. Toen ik ging studeren ontmoette ik iemand die ook een liefhebber was – en die ik nog steeds tot mijn beste vrienden reken. En in 2006 kreeg ik van mijn moeder <a href="https://www.bol.com/nl/nl/f/celine-een-briljante-boef/39910092/">de biografie van Céline die Em. Kunner in dat jaar uitbracht</a>. Kortom, Céline is altijd op de achtergrond van mijn autobiografische verleden aanwezig geweest.</p>
        <p>Ik was een beetje vergeten dat er enige tijd geleden wat nieuwe manuscripten van Céline waren ontdekt, maar toen ik onlangs bij <a href="https://www.vanderveldeboeken.nl/">de boekhandel</a> aan het struinen was, viel mijn oog op de Nederlandse vertaling hiervan, in 2023 door Arnon Grunberg van een voorwoord voorzien en verschenen bij Polak & Van Gennep. Omdat ik de daaropvolgende maandag toch met de trein op en neer naar Haarlem moest, besloot ik dit boekje te kopen en tijdens die reis te lezen. </p>
        <p class="verder-lezen"><a href="2024/oorlog.html" class="button">Lees verder</a></p>
    </div>
</section><!-- de-langste-tour -->


<section id="de-langste-tour">
    <h2>De Langste Tour</h2>
    <div class="faded-content">
        <p>Rond pasen werd ik een paar dagen door koorts geveld. In de slaapkamer waar ik die dagen doorbracht, vond ik dit boekje in de kast – of eigenlijk het vijfenvijftigste deel van <a href="https://uitgeverijdemuur.nl/">wielertijdschrift De Muur</a>. Omdat ik een week daarvoor met vriendin A tijdens een wandeling hierover had gesproken, begon ik tussen het slapen door hierin te lezen, omdat ik toch te sterk was om niks te doen maar te zwak om moeilijker teksten tot me te nemen. Toen ik al snel weer wat beter was, vond ik mezelf er te zeer door gegrepen om het weer weg te leggen, dus heb ik het uiteindelijk toch (ten tweedemale) uitgelezen.</p>
        <p class="verder-lezen"><a href="2024/langste-tour.html" class="button">Lees verder</a></p>
    </div>
</section><!-- de-langste-tour -->

<section id="onbeschikbaarheid">
    <h2>Onbeschikbaarheid</h2>
    <div class="faded-content">
        <p>Dit boekje zag ik toevallig staan bij <a href="https://www.godertwalter.nl/">Boekhandel Godert Walter</a> en omdat al m'n boeken toch min of meer op waren vond ik dat ik deze wel mocht kopen. Van Hartmut Rosa heb ik anderhalf jaar geleden <a href="https://mandarin.nl/boeken/2023.html#resonanz">het dikke boek <em>Resonanz</em> gelezen</a>, wat bijzonder interessant en leerzaam was, maar ook wel wat dik. Met zijn kleine hondervijftig pagina's (én in het Nederlands) leek me dit een stuk beter te behappen. </p>
        <p class="verder-lezen"><a href="2024/onbeschikbaarheid.html" class="button">Lees verder</a></p>
    </div>
</section><!-- onbeschikbaarheid -->

<section id="the-rediscover-of-america">
    <h2 class="month" data-month="april 2024">The Rediscovery of America</h2>
    <div class="faded-content">
        <p>Ik kocht dit boek naar aanleiding van een bespreking hiervan in Trouw op 24 februari. Ik ben bijzonder geïnteresseerd in de geschiedenis van de inheemse bevolking van de westelijke hemisfeer en heb daar ook al het nodige over gelezen. Zo las ik bijvoorbeeld redelijk recent het boek <a href="https://mandarin.nl/boeken/2023.html#1491">1491 – Revelations of the Americas before Columbus</a>, en iets minder recent het lichtelijk polemische boek <a href="https://www.bartbarnard.nl/blog/american-holocaust/">An American Holocaust</a>. Verder had ik al het nodige over <a href="https://www.amazon.com/Last-Stand-Custer-Sitting-Bighorn/dp/0143119605">Custer's Last Stand gelezen</a>, of over de <a href="https://www.goodreads.com/book/show/391397.A_Good_Year_to_Die">Great Sioux War</a>. Dit nieuwe boek van Ned Blackhawk beloofde een nieuw inheems perspectief op de Amerikaanse geschiedenis te leveren. Hoewel het wellicht niet de definitieve beschrijving van dit perspectief is, levert het werk zeker nieuwe inzichten – niet in de laatste plaats over die geschiedenis überhaupt.</p></p>
        <p class="verder-lezen"><a href="2024/rediscovery-america.html" class="button">Lees verder</a></p>
    </div>
</section><!-- the-rediscover-of-america -->

<section id="the-sounds-of-life">
    <h2 class="month" data-month="maart 2024" onclick="document.location='2024/sounds-of-life.html'">The Sounds of Life</h2>
    <div class="faded-content">
        <p>Ik kocht dit boekje louter op basis van de titel en met name de subtitel. Eén van de opdrachten van <a href="https://datminor.nl">onze minor Design, Art and Technology</a> luidt 'make silent things talk'. In die opdracht wordt studenten gevraagd na te denken over andere vormen van communicatie dan de puur menselijke. Hoe kunnen we ervoor zorgen dat we datgene wat een plant te zeggen heeft ook kunnen verstaan? Hoe weten we wat een kamer, een autoweg of een huis te melden heeft? Het leek me dat we uit dit werk wel een aantal interessante voorbeelden zouden kunnen destilleren.</p>
        <p>En ik kwam niet bedrogen uit. In tien hoofdstukken behandelt Bakker tien verschillende vormen van niet-menselijke communicatie. Hierbij komt er van alles lang: natuurlijk de obligate dolfijnen, olifanten en bijen, maar ook oceanen, koraalriffen en schildpadden. Elk hoofdstuk heeft ongeveer dezelfde opbouw: het begint met een historisch exposé over het onderzoek dat gedaan is naar de vormen van communicatie van het onderwerp van dat hoofdstuk, daarna wordt ingegaan op de (digitale) technologieën die hierbij een rol hebben gespeeld (of hiervoor zijn ontwikkeld), waarna afgesloten wordt met een beschrijving van hoe die technieken ervoor kunnen zorgen dat de (onverminderd antropogene) gevaren waar die onderwerpen mee geconfronteerd worden kunnen worden weggenomen.</p>
    <p class="verder-lezen"><a href="2024/sounds-of-life.html" class="button">Lees verder</a></p>
    </div>
</section><!-- sounds-of-life -->


<section id="when-animals-dream">
    <h2 class="month" data-month="februari 2024" onclick="document.location='2024/animals-dream.html'">When Animals Dream</h2>
    <div class="faded-content">
        <p>Toen ik een collega van me vertelde dat ik dit boekje aan het lezen was, vroeg hij zich hardop af of dierdromen het niveau van 'wat een lekker hapje' zouden overstijgen. Toen ik hem vroeg of dat een intuïtie was of gebaseerd op goed wetenschappelijk onderzoek, moest hij toch bekennen dat het eerste het geval was. Dat is een interessante observatie, omdat dit precies is waar Peña-Guzmán in dit boek tegen ageert: het verschil tussen <i>holding a belief and defending it on scientific ground</i> (p.12). Zoals de overtuiging van mijn collega  – dat de dromen van dieren het niveau van het directe gastronomische of erotische niet overstijgen – voor evident aannemen, terwijl het wetenschappelijk bewijs een andere kant opwijst:</p>
        <p class="quote">Either we hew to an anthropocentric theory of dreaming and ignore the scientific findings presented in the chapter, or we follow the life sciences into the uncanny world of animal dreams. (p.57)</p>
    <p class="verder-lezen"><a href="2024/animals-dream.html" class="button">Lees verder</a></p>
    </div>
    
</section>

<section id="le-sacre-de-lauthenticité">
    <h2 class="month" data-month="februari 2024" onclick="document.location='2024/authenticité.html'">Le sacre de l'authenticité</h2>
    <div class="faded-content">
    <p>Ik weet niet exact meer waarom ik dit boek heb gekocht – ik kocht het in mei vorig jaar bij <a href="https://www.lalibrairie.com/">LaLibrairie.com</a>,  blijkbaar samen met <a href="https://www.editionsladecouverte.fr/abondance_et_liberte-9782348046780">een boek van Piere Charbonnier</a> dat ik halverwege weer heb weggelegd omdat het te saai en te droog was. Dat geldt niet voor dit boek: interessant onderwerp, rijk aan informatie en ideeën en goed geschreven. Ondanks de dikte en het Frans las ik het in een ruime maand uit.</p>
    <p>De centrale these van het boek is dat het concept authenticiteit gedurende de voorbije twee eeuwen een belangrijke verandering heeft ondergaan. Waar het direct na de Verlichting werd ingezet als leidraad voor het moreel goede leven, transformeerde het na de Tweede Wereldoorlog in een drijfveer (met name voor de jeugd) om het leven en de maatschappij te veranderen. Maar heden ten dage is authenticiteit het doel van jezelf zijn: alle individuele activiteiten hebben dit als doel – "be yourself", "être soi-même".</p>
    <p class="verder-lezen"><a href="2024/authenticité.html" class="button">Lees verder</a></p>
    </div>
</section><!-- le-sacre-de-lauthenticité -->

<section id="die-leiden-des-jungen-werthers" onclick="document.location='2024/die-leiden.html'">
    <h2 class="month" data-month="februari 2024">Die leiden des jungen Werthers</h2>
    <div class="faded-content">
    <p>Ik ben blij dat ik Goethe al kende van zijn poëzie (vroeger dweepte ik met Duitse poëzie – nog steeds wel, eigenlijk), want op basis van dit werk zou een potentiële eerste liefde behoorlijk bekoeld zijn. Ik begrijp dat de bekoring van dit boekje bij middelbare scholieren vooral in haar geringe afmeting ligt, want inhoudelijk stelt het eigenlijk nogal teleur.</p>
    <p>Het verhaal kende ik in grote lijnen natuurlijk al. De jonge jurist Werther reist naar het stadje Wahlheim waar hij verliefd wordt op Lotte, die echter al verloofd is op ene Albert. Werther verlaat Wahlheim omdat hij zijn liefdesverdriet niet meer aankan. Na wat wederwaardigheden en omzwervingen komt Werther na enige tijd toch weer terug in Wahlheim, waar Lotte en Albert inmiddels zijn getrouwd. Om verder verdriet te voorkomen, concludeert Werther dat één van de drie (hijzelf, Albert of Lotte) moet sterven; dat wordt vanzelfsprekend hijzelf, en hij schiet zich met van Albert geleende pistolen door het hoofd.</p>
    <p class="verder-lezen"><a href="2024/die-leiden.html" class="button">Lees verder</a></p>
    </div>
</section><!-- monsters -->

<section id="monsters">
    <h2 class="month" data-month="januari 2024" onclick="document.location='2024/monsters.html'">Monsters</h2>
    <div class="faded-content">
    <p>Ik las (denk ik) in de Groene Amsterdammer een korte aankondiging over <a href="https://www.groene.nl/podcasts/boeken-fm/afleveringen/mogen-we-hier-nog-wel-naar-kijken-claire-dederer-monsters">de boeken-fm-podcast over dit boek</a> en hoewel ik de podcast (nog) niet heb beluisterd, leek het me een aardig werk om te lezen. De vraag of we de kunst van verkeerde mensen nog kunnen waarderen komt in verschillende vormen met enige regelmaat terug in m'n onderwijs en ik wilde hier sowieso al een tijdje langer in duiken, dus dit leek me een goede eerste stap.</p>
    <p>Het boek combineert een autobiografische zoektocht met een journalistieke schrijfstijl. Hierdoor mist het wellicht in kunstfilosofische of psychologische diepte, maar dit wordt goedgemaakt door het brede scala van voorbeelden die worden behandeld – en alleen daarom al is het een leerzaam boek. In eerste instantie lijkt het erop dat er in elk hoofdstuk een verkeerde kunstenaar behandeld wordt, maar na een hoofdstuk of twee probeert Dederer toch tot een wat algemenere analyse te komen. Daar doorheen lijken de hoofdstuktitels een indeling rondom verschillende actoren binnen dit vraagstuk te reflecteren: The Fan, The Critic, The Genius, The Anti-monster, ...</p>
    <p class="verder-lezen"><a href="2024/monsters.html" class="button">Lees verder</a></p>
    </div>
</section><!-- monsters -->

<script src="js/hamburger.js"></script>
</body>
</html>